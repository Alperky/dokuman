# Ortak Programlama Kavramları

Bu bölüm neredeyse tüm programlama dillerinde görülen kavramları ve bu kavramların Rust'ta nasıl çalıştığını kapsar. Pek çok dilin özünde birbiriyle ortak noktalar olduğundan bu bölümde sunulan kavramların hiçbiri Rust'a özgü değildir. Ancak biz bu kavramları Rust bağlamında tartışacak ve kullanımlarıyla ilgili kuralları açıklayacağız.

Özellikle değişkenler, temel türler, işlevler, yorum ve kontrol akışı hakkında bilgi edineceksiniz. Tüm Rust programlarında yer alan bu temel bilgileri erken öğrenmek size sağlam bir temel kazandıracaktır.

> #### Anahtar Kelimeler
> Diğer programlama dillerinde olduğu gibi Rust dilinde sadece dil tarafından kullanılmak üzere ayrılmış bir dizi anahtar kelime
> bulunur ve bunları değişken ya da işlev adlarında kullanamazsınız. Çoğu anahtar kelimenin özel anlamı olduğundan Rust 
> programlarındaki çeşitli görevlerde bu kelimelerden faydalanacaksınız. Bu kelimelerden bazıları şu an için işlevsel değilmiş
> gibi görünse de bunlar yakın gelecekte Rust'a eklenmesi planlanan işlevler için ayrılmıştır. Bu anahtar kelimelerin listesi 
> Kitabınızın [Ek A](appendix-01-keywords.md) bölümünde bulunmaktadır.
